---
description: >-
  Informator o Planie Ogólnym Wrocławia. Sprawdź, jak nowe przepisy wpłyną na przeznaczenie terenu w Twojej okolicy i jak mieć na to wpływ.
---
# Czym jest Plan Ogólny?

Plan Ogólny to nowy akt prawa miejscowego, zastępujący dotychczasowe *Studium uwarunkowań i kierunków zagospodarowania przestrzennego*. Jego zapisy przesądzą o przeznaczeniu terenu w Twojej okolicy – określą, czy działki zostaną przeznaczone pod zabudowę jednorodzinną, wielorodzinną, czy pod tereny zielone.

Dokument ten jest **wiążący** przy uchwalaniu Miejscowych Planów Zagospodarowania Przestrzennego (MPZP) oraz przy wydawaniu Warunków Zabudowy (WZ).

!!! info "Aktualny etap projektu"
    
    Obecnie trwa etap uzgadniania kształtu Planu Ogólnego.
    Dopiero po przejściu do etapu **konsultacji społecznych** będzie możliwe wysłanie
    swoich wniosków.

    Sprawdź cały [harmonogram](harmonogram.md) wdrażania.

## Dlaczego to ważne?

Jeżeli przegapisz ten moment, w przyszłości możesz nie otrzymać pozwolenia na budowę lub w Twoim sąsiedztwie powstanie inwestycja, której nie chcesz.

## Co znajdziesz na tej stronie?

- Informacje [jak wygląda aktualny Plan Ogólny Wrocławia](aktualny-plan.md)
- [Harmonogram wdrażania Planu Ogólnego](harmonogram.md)
- Listę i opis [stref przeznaczenia terenu](strefy.md)
- Linki do [zasobów zewnętrznych](zasoby.md) dotyczących Planu Ogólnego

## Pytania i odpowiedzi

!!! question "Czy Wrocław ma plan ogólny?"

    Obecnie trwają prace nad nowym Planem Ogólnym. Ostatecznym terminem jego wdrożenia jest 30 czerwca 2026 roku.
