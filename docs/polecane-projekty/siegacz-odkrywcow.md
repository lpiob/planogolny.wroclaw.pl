---
description: >-
  Projekt dotyczący zachowania ciągu pieszego i rowerowego przy ul. Odkrywców bez tranzytu samochodowego.
---
# Sięgacz Odkrywców

Projekt sprzeciwia się przekształceniu końcowego odcinka ul. Odkrywców w skrót samochodowy między osiedlami. Założeniem jest utrzymanie terenu jako zielonego ciągu pieszego i rowerowego.

Istnieją koncepcje utwardzenia i poszerzenia końcowego odcinka ul. Odkrywców (obecnie droga gruntowa/ścieżka), aby stworzyć skrót samochodowy łączący Oporów i Krzyki-Partynice z Grabiszynkiem. Realizacja takiego połączenia wpuści duży ruch tranzytowy w zabytkowe, wąskie uliczki Grabiszynka i zwiększy ruch na ul. Wichrowej, Jutrzenki, Aleji Piastów i Racławickiej. 

Otwarcie tej drogi może wydawać się korzystne dla okolicznych mieszkańców, ale w rzeczywistości może sprowadzic ruch tranzytowy na obszar który nie jest do tego przystosowany. Wąskie ulice, brak infrastruktury dla dużego ruchu samochodowego i obecność pieszych i rowerzystów sprawiają, że taki ruch może być niebezpieczny i zakłócać spokój mieszkańców.

Na stronie [teraz.wroclaw.pl](https://teraz.wroclaw.pl) w fazie konsultacji do Planu Ogólnego możliwe będzie złożenie wniosku który przeciwstawia się utworzeniu drogi tranzytowej, a zamiast tego proponuje zachowanie terenu jako zielonego ciągu pieszego-rowerowego.

## Założenia projektu
- brak tranzytu samochodowego przez osiedle
- priorytet dla ruchu pieszego i rowerowego
- zachowanie terenów zieleni jako bufora między osiedlami
