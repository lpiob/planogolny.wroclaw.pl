# Harmonogram

Oto ustawowe etapy w kolejności chronologicznej:

### 1. **Podjęcie uchwały inicjującej**

Rada miejska podejmuje uchwałę o przystąpieniu do sporządzania planu ogólnego: 
[uchwała nr LXXX/2105/24](https://bip.um.wroc.pl/artykul/1174/72670/uchwala-o-przystapieniu) z 18 kwietnia 2024

### 2. **Zbieranie wniosków**

Prezydent Wrocławia ogłasza zbieranie wniosków do planu ogólnego. Informacja o tym jest
publikowana w BIP: [ogłoszenie o przystąpieniu do zbierania wniosków](https://bip.um.wroc.pl/artykul/1174/73419/zbieranie-wnioskow).

Termin końcowy został wyznaczony do 1 lipca 2024, a nastepnie wydłużony do 2 sierpnia
2024.

### 3. **Sporządzenie projektu i konsultacje z organami**

**Etap bieżący**

Na podstawie analiz i wniosków przygotowywany jest projekt planu wraz z uzasadnieniem i prognozą oddziaływania na środowisko.

Działanie: projekt jest wysyłany do opiniowania i uzgadniania z odpowiednimi organami (np. Regionalny Dyrektor Ochrony Środowiska, zarządcy dróg, konserwator zabytków, gminy sąsiednie). Organy mają zazwyczaj 14-30 dni na odpowiedź.

Aktualną wersją projektu można zobaczyć:

- w [geoportalu](https://geoportal.wroclaw.pl/www/pog_op_app/),
- w [Biuletynie Informacji Publicznej](https://bip.um.wroc.pl/artykul/1174/84877/uzgadnianie-projektu).

### 4. **Konsultacje społeczne**

Po zakończeniu konsultacji z organami, projekt planu jest poddawany konsultacjom
społecznym. Konsultacje muszą trwać co najmniej 28 dni.

Konsultacje muszą obejmować zbieranie uwag, ale mogą obejmować także np. spotkania otwarte, panele eksperckie lub punkty konsultacyjne. Urząd Miasta Wrocławia kieruje się tu [kanonem konsultacji społecznych](https://geoportal.wroclaw.pl/www/pliki/kanon_konsultacji_umw.pdf).

Wynikiem tego etapu jest raport z konsultacji, w którym organ odnosi się do zgłoszonych uwag.

### 5. **Wprowadzenie zmian i ponowne czynności** (opcjonalne)

Jeśli w wyniku konsultacji lub uzgodnień projekt ulegnie znacznym zmianom, konieczne może być ponowienie uzgodnień z instytucjami w niezbędnym zakresie.

### 6. **Uchwalenie planu**

Rada miejska głosuje nad uchwałą w sprawie przyjęcia planu ogólnego. 

